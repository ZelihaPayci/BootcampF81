# OyunveUygulamaAkademisi-Bootcamp2023F81
TAKIM İSMİ:

Takım Flutter 81

ÜRÜN İLE İLGİLİ BİLGİLER:

TAKIM ELEMANLARI:

Zeliha Paycı / Scrum Master / Developer

Hüseyin Özcan / Product Owner / Developer

Begüm Sabancı / Developer

Ferid Beraa Çoruh / Developer

Yasin Onur Bayraktar / Aktif Olmayan Üye

SPRINT İÇİNDE TAMAMLANMASI GEREKEN TAHMİNİ PUAN: 60 Puan

PUAN TAMAMLAMA MANTIĞI: İlk sprintte yaptığımız ana 3 görevle toplam 60 puan toplayıp, kalan 280 puanın 140-140 şeklinde diğer iki sprinte bölünerek toplanmasını planlıyoruz.

ÜRÜN AÇIKLAMASI:

Gün içinde yaşanan zaman kayıplarının toplumu gerek ruhsal gerek fiziksel olarak etkilediği
aşikardır. Bu zaman kayıplarının bir kısmını çeşitli kurumlardaki beklenmedik sıralar
oluşturmaktadır. Şekil 1’de görülen Antalya’nın Manavgat ilçesinde yaptığımız ve 917 kişinin
katıldığı ankete göre kamu kurumlarında %71,2, bankamatik ve banka işlem sıralarında
%65,2 ve özel kurum sıralarında %58,7 gibi oranlarda katılımcılar bu kurumlardaki sıralar ve
kurum içi yoğunluklar yüzünden zaman kaybettiğini düşünmektedir. Projemizin ortaya çıkış
amacı, bu problemin mütemadiyen tekrarlamasını engellemektir. Kullanıcılar cep telefonu 
ve tablet gibi akıllı cihazlardan wuygulamamız üzerinden kamu
kurumları, özel kurumlar, hastaneler, bankalar ve bankamatikler gibi yerlerdeki yoğunlukları
birkaç tıklama ile öğrenebileceklerdir. Mobil uygulamamıza yoğunluk verileri yapay zekâ ile
geliştirilmiş kamera kitimizden gelmektedir. Bu kamera kiti kurumlara bizim tarafımızdan
sağlanacaktır.


<img src="https://github.com/ZelihaPayci/OyunveUygulamaAkademisi-Bootcamp2023F81/assets/111893423/11fc8e8b-9c44-4574-b872-215de2a8b589"  width="690" height="473">



ÜRÜN BİLGİLERİ:

Projemizin nihai hedefi kullanıcıların günlük hayatta yaşadığı zaman kaybını en aza
indirmektedir. Bu noktada geliştirdiğimiz uygulama sayesinde insanlar bankalar, marketler,
devlet daireleri, hastaneler gibi kurumlardaki yoğunluğu anlık olarak görebilmektedir.
Bu sayede ilgili kurumlarda oluşabilecek yoğunlukların önüne geçilmek hedeflenmektedir.
Kullanıcılar herhangi bir mobil cihaz üzerinden uygulamamıza erişim sağlayarak
istedikleri kurumun yoğunluğu görebileceklerdir. Uygulamamızın arayüzü, her yaştan
kullanıcının kolayca kullanabilmesi hedeflenerek olabildiğince sadelik ve kullanışlılık dengesi
gözetilerek tasarlanmıştır. Uygulama arayüzündeki haritada kurumları belirten simgeler çok
yoğun için kırmızı, orta yoğun için sarı ve az yoğun için yeşil olmak üzere üç farklı şekilde
renk değiştirerek, kurumların yoğunluğu belirtilecektir. Bunun yanı sıra kurumların
simgelerine tıklanıldığında kurumda bulunan kişi sayısı, yoğunluk bilgisinin güncellenme
tarihi gibi daha ayrıntılı bilgileri gösteren bir sekme kullanımda olacaktır.


ÜRÜN HEDEF KİTLESİ:

Birleşmiş Milletler İletişim Teknoloji Kurumu Uluslararası İletişim Birliği (ITU) tarafından
yayınlana güncel bilgiye göre 2023 yılında yaklaşık 5,3 milyar insanın (dünya nüfusunun
yüzde 66'sının) internet kullandığını tahmin ediliyor Bu, 2019'dan bu yana yüzde 24'lük
bir artışı temsil ediyor ve bu dönemde 1,1 milyar kişinin çevrimiçi olduğu tahmin ediliyor.
Hedef kitlemizi beklediği sıralardan, bu sıralarda kaybettiği zamandan şikâyetçi olan ve
modern insan olmanın şartlarından olan zaman yönetiminde sorun yaşayan kişiler olarak
belirlersek hedef kitlemiz neredeyse internete erişimi olan herkese denk geliyor. Prototip
halindeki uygulamamızda sadece birkaç ilçemizde bulunan bazı kurumlar bulunuyor.
Bizim hedefimiz ise önce Türkiye genelindeki daha sonra da tüm dünyadaki kurumlara bu
uygulamayı entegre etmektir.

SPRINT 1:

![alt text](https://github.com/ZelihaPayci/OyunveUygulamaAkademisi-Bootcamp2023F81/assets/111893423/6d1d5f98-93f7-419f-a7c3-699c8dd7987c)


TASARIM  ÜRÜN GÖRÜNTÜLERİ:

HARİTA GÖRÜNÜM TASARIMLARI:

<img src="https://github.com/ZelihaPayci/OyunveUygulamaAkademisi-Bootcamp2023F81/assets/111893423/15690918-d210-4a38-9ec8-7e4ce9b8f9b2"  width="390" height="900">
<br>
<img src="https://github.com/ZelihaPayci/OyunveUygulamaAkademisi-Bootcamp2023F81/assets/111893423/d72c7f74-137e-4f1e-bff7-f671475419a2" width="390" height="800">


YOĞUNLUK GÖSTERGE EKRANI TASARIMI:

<img src="https://github.com/ZelihaPayci/OyunveUygulamaAkademisi-Bootcamp2023F81/assets/111893423/098473f1-292c-4949-a825-a389c59a6eda" width="390" height="800">

DAILY SCRUM:
YOK.(BUNDAN SONRA YAPILACAK :) )

SPRINT REVIEW: 

Bu sprintte ne yazık ki daily scrum methodunu düzenli olarak uygulamadık. Bu süreçte herkes kişisel eğitimlerine zaman ayırırken, bir yandan da proje fikrine karar verdik. İlk sprintte toplam 3 toplantı yaptık ve bu toplantılarda eğitimlerde olan ilerlemelerimizi ve projenin detay içeriğini konuştuk. İlk toplantıda tanışma aşamasından sonra uygulama fikirleri sunuldu ve toplam 40-50 dakikalık bir süre ayrıldı. Uygulama fikirleri arasında elimizde 2 fikir kaldıktan sonra, kararı 2. toplantıya bırakmayı uygun gördük. Ayrıca herkes eğitiminde eksik veya gelişmeye açık olduğunu düşündüğü tarafları belirterek, ortak bir eğitim çizelgesi kullanmaya karar verildi. İlk toplantıdan itibaren hep birlikte dokümantasyon takibi yaparak eksikler kapatılmaya başlandı. İkinci toplantıda ise, proje kararı net olarak verildi ve görev dağılımları yapıldı. Bu dağılımlara göre, tasarım-database-araştırma olarak 3 ana başlık seçildi ve kişilere özel dağılımlar tamamlandı. Ayrıca sprint gidişatı hakkında konuşularak puan dağılım mantığını oturttuk ve kişisel eğitimlerimize devam etme kararı aldık. Bu toplantı yaklaşık 1 saat sürdü. Yapılan son toplantıda ise, artık her gün 15 dakika sürecek olan daily scrumların yapılması kararlaştırıldı. Herkes eğitimlerinde ne seviyeye geldiğini detaylı bir şekilde paylaştı ve eksiklerin giderilmesi için planlamalar yapıldı. Rapor yazım sürecine başlama kararı alındı ve başlıklar kişiler arasında dağıtıldı. Bu toplantı yaklaşık 1-1.5 saat arası sürdü. Bu şekilde sprinti tamamlamış olduk.


SPRINT RETROSPECTIVE:

Uygulamada eksik görülen parçalar konuşuldu ve tamamlanması yolunda adımlar atılarak detaylı planlar oluşturuldu. Ardından, kişisel eğitimlerimizin sonuna geldiğimizde, bu eğitimlere ayrılan sürenin uygulama üzerine yoğunlaşarak kullanılmasına karar verildi. Tasarım kısmında, 2 kişi nelerin önemli olduğuna dair detaylı araştırmalar yaptı ve dikkat edilecek hususlar belirlendi. Database ve araştırma parçasının kısımları ise diğer 2 ekip üyesine bırakılarak, firebase ve anket çalışmalarına (ürün açıklamasında belirtilen anket) zaman ayrıldı. Daily scrum mantığını kullanmamız gerektiği konuşularak her gün yapılacak bu toplantının saati belirlendi. Bu toplantıda kişilerin görevlerini daha rahat ifade edebilmesi için kişisel rapor ve notlandırmalar yapılmasına karar verildi. Ayrıca bir sonraki sprintte, ilk sprintten farklı olarak her hafta 1 kez, aynı anda kod yazabileceğimiz 2-3 saatlik zaman dilimleri belirlendi ve bu toplantılara kadar gelinmesi gereken noktalar tartışıldı. Bireysel olarak yazılan kodların gidişatının ise, hep birlikte katılınacak ve programa eklenecek toplantılarda incelenerek eksikliklerin giderilmesine karar verildi. 






2. SPRINT RAPORU:

SPRINT İÇİNDE TAMAMLANMASI GEREKEN TAHMİNİ PUAN: 140 Puan

PUAN TAMAMLAMA MANTIĞI: İkinci sprintte yaptığımız görevler ve ilerleme ile toplam 140 puan daha toplayıp, kalan 140 puanı son sprintte toplanmasını planlıyoruz.


DAILY SCRUM: İkinci sprintin başından itibaren her sabah 11.30da başlayan zoom toplantıları/telefon görüşmeleri yapıldı. O gün içinde yapmayı planladığımız işler ve bir önceki gün yaptığımız/yarım bıraktığımız işler tartışıldı. Benzer iş ve görevlere odaklanan üyeler kısa süreli birlikte çalışma planları oluşturdu.
(27-02 ARASI YALNIZCA GİDİŞATLAR ÜZERİNDE YENİ PLANLAMALAR YAPILDI VE BAYRAM SEBEBİYLE TEKLİ NOTLAR ALINMADI.)

HÜSEYİN ÖZCAN:
21-23 Haziran arasında görüntü işleme ile uğraştım.
23-24 Haziran arasında telefon sensöründen konum alma ve haritayı bu konuma getirme ile uğraştım.
24-25 Haziran arasında haritaya marker ekleme, ve markerları kişiselleştirme ile uğraştım.
25-26 Haziran arasında Firebase bağlantıları ile uğraştım.

BEGÜM SABANCI:
21-24haziran arasında eğitimlerimin %30 bitirdim ve ek olarak tasarım noktasında kodlama çalışıldı.
25 -26 haziran arasında daha çok tasarım videoları izlendi.

FERİD BERAA ÇORUH:
21-24 Haziran Eğitimler tekrar edildi.
25-26 Haziran Map için Search Engine tasarımları araştırıldı.

ZELİHA PAYCI:
21-23 Haziran arasında eğitimlerde eksik kalan parçalara çalıştım ve proje içinde yüksek oranla ihtiyaç duyulacak parçaların listelerini oluşturdum.
24-25 Haziran arasında çıkardığım listedeki küçük başlık ve ana başlıkları paylaştırarak ekstra dış kaynaklardan videolar izleyip, notlar çıkardım.
26-27 Haziran arasında tasarım için videolar izledim.

YASİN ONUR BAYRAKTAR:
AKTİF OLMAYAN ÜYE

DAILY SCRUM YAPARKEN ALDIĞIMIZ EKRAN GÖRÜNTÜLERİNDEN BİRKAÇI ( :) )

![WhatsApp Image 2023-07-04 at 21 10 22](https://github.com/ZelihaPayci/OyunveUygulamaAkademisi-Bootcamp2023F81/assets/111893423/dc5845c5-3cbe-41d5-aa54-820ade9d4650)

![WhatsApp Image 2023-07-04 at 21 13 26](https://github.com/ZelihaPayci/OyunveUygulamaAkademisi-Bootcamp2023F81/assets/111893423/2d0b9e0d-078b-4ea6-928a-49ac4dd4c39a)

![WhatsApp Image 2023-07-02 at 23 28 36](https://github.com/ZelihaPayci/OyunveUygulamaAkademisi-Bootcamp2023F81/assets/111893423/f0160fb4-ea31-412e-b9fe-55a3ab6081f1)

![WhatsApp Image 2023-06-25 at 11 58 19](https://github.com/ZelihaPayci/OyunveUygulamaAkademisi-Bootcamp2023F81/assets/111893423/de1831b5-a9cd-41ce-bb90-8f87a12ff18d)



İLERLEMELERE DAİR AÇIKLAMA VE  GÖRSELLER:
Uygulamamızda insan sayısını algılamak için görüntü işleme ve nesne tanıma gibi uygulamalarda kullanılan bir yapay zeka algoritması olan YOLO (You Only Look Once) kullanılmıştır. YOLO, görüntüyü belirli bir boyutlu gridlere bölen ve her bir hücrenin nesne varlığını ve sınıfını tahmin etmek için bir sinir ağı kullanan bir algoritmadır (Grid, görüntü analitiğinde, görüntüyü belirli bir boyuta veya ölçüye göre düzenli olarak bölen bir araçtır). Her hücre, gridin o bölgesindeki nesnenin konumunu ve boyutunu tahmin etmeye çalışır. Aynı zamanda her hücre, nesnenin bir sınıfı olup olmadığını tahmin etmeye çalışır. Hücreler, belirli bir tahmin doğruluğu ile ilişkilendirilmiş bir bounding box'u (kutu çerçevesi) ve sınıf tahmini içerir. Gridin her hücresi, bir nesnenin belirli bir kısmını içerebilir veya hiçbir nesne içermeyebilir. Eğer bir hücre bir nesnenin bir parçasını içeriyorsa, o hücre nesnenin tamamını içerecek şekilde boyutlandırılmış bir kutu çerçevesi oluşturacaktır. Şekil 1’de bunun bir örneği gösterilmiştir.
![image](https://github.com/ZelihaPayci/OyunveUygulamaAkademisi-Bootcamp2023F81/assets/111893423/e741683a-79d7-40d2-acb6-f8b4cc430873)


YOLO algoritması, tahmin edilen bounding box'larının doğruluğunu gerçek bounding box'larla karşılaştırarak sinir ağını eğitir. Bu eğitim, doğru tahmin edilen nesne konumlarını ve sınıflarını artırmak için kullanılır. Eğitim tamamlandıktan sonra, yeni görüntüler üzerinde çalışmak için kullanılabilir, nesne konumlarını ve sınıflarını tahmin edebilir hale gelir.
YOLO'nun diğer nesne tespit algoritmalarına kıyasla en önemli avantajı düşük işlem süresine sahip olmasının sağladığı gerçek zamanlı görüntü işlemeye avantajıdır. Bu, otonom arabalar, güvenlik sistemleri ve Şekil 2’de görüleceği gibi güvenlik kameraları gibi uygulamalar için çok yararlıdır. Ayrıca, diğer nesne tespit algoritmalarına göre kaynakları sınırlı sistemlerde uygulamanın daha kolay olmasını sağlayan daha düşük bir bellek gereksinimi vardır. 

![image](https://github.com/ZelihaPayci/OyunveUygulamaAkademisi-Bootcamp2023F81/assets/111893423/35fcdcde-7e6c-41d8-8ae9-fc6270696727)

